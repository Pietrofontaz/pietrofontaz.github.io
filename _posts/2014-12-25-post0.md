---
layout: blog
title: Benvenuto sul sito di Shell In A Forest!
category: blog
tags: [human]  
summary: Il post di benvenuto sul mio blog.
image: /images/blog/shell_square.jpg
---

Ciao, mi chiamo Pietro ma in arte sono Shell In A Forest.
Si, letteralmente un guscio o una conchiglia, che si trova in una foresta.
So che non mi è stato chiesto da nessuno, ma <b> tutto iniziò in un grigio e freddo giorno di inizio febbraio 2018...</b>
Anzi, a dire la verità dobbiamo andare più indietro ancora: a settembre 2017, momento nel quale ho iniziato una nuova avventura: sono diventato uno studente del conservatorio Nicolini di Piacenza, faccio parte del dipartimento di Nuove Tecnologie Musicali (un nome altisonante per dire che lavoriamo più con computer che altro nel processo di lavoro musicale, d'ora in poi NTM), più precisamente il mio corso è quello di Musica Applicata (d'ora in poi MA), cioè un corso che ci forma sull'utilizzo della musica non in se e per se, ma in relazione ad altre discipline artistiche: ad esempio teatro, poesia, esposizioni, mostre, cinema...
Diverse volte i nostri professori ci inseriscono in progetti con enti esterni al conservatorio, e proprio per uno di questi abbiamo iniziato a lavorare ad un'esposizione audiovisiva presso il centro della Finarda, una delle diverse sedi del Consorzio di Bonifica di Piacenza: da noi studenti di MA era richiesto un montaggio di materiali registrati presso diverse sedi della Bonifica piacentina, sia audio (ad esempio sassi che cadono in acqua o rumori di turbine che vengono azionate) che video (come ruscelli che scorrono o schizzi d'acqua).

Io ero incaricato di scattare fotografie, e tra le centinaia che ho scattato in qualche uscita ne risaltava una: lungo il Po, in mezzo alla vegetazione che cresceva rigogliosa sui lati del fiume, alcune conchiglie facevano capolino.

<b>Erano totalmente fuori posto, non dovevano essere lì, eppure c'erano.</b>

Questo mi ha fatto pensare a tutte quelle volte che mi sono sentito, mi sentirò e in realtà mi sento tutt'ora scrivendo questo blog, cioè semplicemente fuori posto.

Tutti a volte cisentiamo fuori posto.

<b> Tutti a volte ci sentiamo fuori posto.</b>

Bisogna solo essere fuori posto a modo nostro, perchè potrebbe essere che prima o poi scopriamo dove vogliamo stare, e non succederà di certo se ci adattiamo ai posti degli altri.

Ti auguro quindi una piacevole presenza su questo sito/blog, nella speranza che possa catturare il tuo interesse.

<b>Buona permanenza!</b>
